Заряджання акумулятора
Перед першим використанням акумулятора, а також, якщо він не використовувався протягом тривалого часу, потрібно зарядити його.
Дротове заряджання
Підключіть кабель USB до блока живлення USB, а потім вставте кабель у багатофункціональне гніздо пристрою для заряджання акумулятора. 
Після повного зарядження від’єднайте зарядний пристрій від мобільного пристрою.
Бездротове заряджання
Пристрій оснащено вбудованою спіраллю для бездротового заряджання. 
Можна заряджати акумулятор за допомогою безпроводового зарядного пристрою (продається окремо).
Перед заряджанням акумулятора складіть пристрій. 
Сумістіть центр задньої панелі пристрою із центром бездротового зарядного пристрою для заряджання акумулятора. 
Після повного зарядження акумулятора від’єднайте зарядний пристрій від бездротового зарядного пристрою.
Розрахований час зарядки буде відображено на панелі сповіщень. 
Фактичний час зарядки передбачає, що пристрій не використовується, і може відрізнятися залежно від умов зарядки. 
Бездротове заряджання може не працювати належним чином через певний аксесуар або кришку. 
Для надійного бездротового заряджання рекомендується зняти таку кришку або аксесуар з пристрою.
Застереження щодо бездротового зарядження
У разі недотримання наведених нижче застережень пристрій може не заряджатися як належить чи перегріватися, крім того він або карти можуть пошкодитися.
Не розміщуйте пристрій на бездротовому зарядному пристрої, якщо між задньою поверхнею та кришкою пристрою розташована кредитна картка або картка радіочастотної ідентифікації (RFID)
(наприклад, транспортна чи ключ-картка).
Не розміщуйте пристрій на бездротовому зарядному пристрої, якщо між ним та бездротовим зарядним пристроєм розташовані струмопровідні матеріали, такі як металеві об’єкти чи магніти.
У разі використання бездротового зарядного пристрою у місцях зі слабким сигналом мережі можна втратити зв’язок.
Використовуйте бездротові зарядні пристрої, рекомендовані компанією Samsung. 
У разі використання інших бездротових зарядних пристроїв акумулятор може заряджатися неналежним чином.
У разі використання бездротового зарядного пристрою-підставки ваш пристрій може не зафіксуватися надійно або може не заряджатися належним чином. 
Рекомендовано використовувати бездротову зарядну поверхню.
Швидке заряджання
Запустіть програму Налаштування, торкніться Батарея та обслугов. пристрою → Акумулятор → Інші налаштування батареї, а тоді увімкніть потрібну функцію.
Швидке заряджання: для задіяння функції швидкого заряджання потрібен зарядний пристрій, який підтримує адаптивне швидке заряджання.
Швид бездрот заряджання: для використання цієї функції потрібні компоненти, зокрема зарядний пристрій, що підтримують функцію швидкої бездротової зарядки.
Акумулятор швидше заряджається, якщо пристрій або його екран вимкнено.
Якщо бездротовий зарядний пристрій має внутрішній вентилятор, то під час швидкого бездротового заряджання такий вентилятор може створювати шум. 
Додайте регулярну операцію автоматичного вимкнення функції швидкої бездротової зарядки в заданий час за допомогою Сценарії. 
Коли функція швидкої бездротової зарядки вимикається, шум вентилятора та яскравість світлового індикатора зарядного пристрою знижуються.
Бездротова передача живлення
Від акумулятора вашого пристрою можна заряджати інший пристрій. 
Інший пристрій можна заряджати також і під час заряджання даного пристрою. Залежно від типу використовуваних аксесуарів або кришок 
функція бездротової передачі живлення може не працювати належним чином. 
Перед використанням цієї функції бажано зняти всі аксесуари та кришку.
Відкрийте панель сповіщень, проведіть по ній вниз, а потім торкніться (Бездротова передача живлення), щоб увімкнути цю функцію. 
Якщо (Бездротова передача живлення) на панелі швидкого доступу немає, торкніться і перетягніть кнопку, щоб додати її.
Розташуйте свій пристрій та інший пристрій біля його центру задніми сторонами один до одного.